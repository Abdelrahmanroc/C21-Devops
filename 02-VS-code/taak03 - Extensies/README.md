# DEVOPS-TAAK-03

## Extensies

## Uitleg

VS code kan worden uitgebreid met extensies. Een extensie voegt extra functionaliteiten toe aan jouw editor zodat je nog sneller of gemakkelijker kan werken. Je vindt de extensies door in de Activity-Bar te kiezen voor Extensies (of <kbd>CTRL</kbd>+<kbd>SHIFT</kbd>+<kbd>X</kbd>).

Je kunt het filter bovenaan gebruiken om op naam te zoeken naar extensies. Als je dan op een extensie klikt, opent er een bestand in je editor waarin de werking van de extensie wordt uitgelegd.

## Leerdoelen

1. Ik kan Extensies installeren binnen VS Code 

## Opdracht

1. Open de Extensies in de Side-Bar vanuit de Activity-Bar
2. Zoek naar en installeer de volgende extensies:
   1. **Github Markdown Preview** van *Matt Bierner*
        > Deze extensie maakt het mogelijk dat je een preview ziet van een Markdown-document binnen VS Code. Gebruik de sneltoets <kbd>CTRL</kbd>+<kbd>SHIFT</kbd>+<kbd>V</kbd> als je een .md bestand hebt geopend in VS Code.
   2. **Project Manager** van *Alessandro Fragnani*
        > Als je aan het programmeren bent open je vaak een map met daarin de bestanden die je nodig hebt voor een opdracht. Deze extensie voegt een extra optie toe aan de Activity-Bar genaamd Project-Manager. Hier kun je zelf een lijst aanmaken van mappen die je vaak gebruikt, zodat je niet telkens door het bestandssysteem van je laptop op zoek moet naar de juiste map en kan je snel wisselen tussen de verschillende opdrachten.
   3. **vscode-icons** van *VSCode Icons Team*
        > Deze extensie verandert de icons die je voor een bestand ziet in de VS Code Explorer. Elk bestandstype heeft hierdoor een makkelijker herkenbaar ikoon.
3. Open een Markdown-document in VS Code en voer de volgende sneltoetsen uit: <kbd>CTRL</kbd>+<kbd>SHIFT</kbd>+<kbd>V</kbd> en daarna <kbd>CTRL</kbd>+<kbd>ALT</kbd>+<kbd>&rarr;</kbd> 
4. Open de Project-Manager in de Activity-Bar en druk op het Save-Project-icoontje rechtsboven (zichtbaar als je met je muis over het Project-Manager-paneel beweegt). Sla de map die nu open hebt in VS Code op onder je Favorites met de naam: `Module DEVOPS`.

## Eindresultaat

Je kunt de preview van een Markdown-bestand (.md) openen binnen VS Code. Je kan binnen VS Code een map toevoegen aan de Project-Manager en de icons die naast je bestandnamen staan zijn veranderd in duidelijkere icons.

## Bronnen

- [Github Markdown Preview - Matt Bierner](https://marketplace.visualstudio.com/items?itemName=bierner.github-markdown-preview)
- [Project Manager - Alessandro Fragnani](https://marketplace.visualstudio.com/items?itemName=alefragnani.project-manager)
- [vscode-icons - VSCode Icons Team](https://marketplace.visualstudio.com/items?itemName=vscode-icons-team.vscode-icons)
